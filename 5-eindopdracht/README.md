# PYTHON-BASIC - Eindtaak

## Uren, minuten en seconden gaan voorbij.

## Uitleg

Het doel is hier een klok in beeld te brengen (op de console) die er uit ziet
als uu:mm:ss (uren, minuten, seconden).  
Deze klok loopt ongeveer gelijk als je alles goed programmeert.  
Om deze klok in beeld te brengen, heb je een aantal elementen nodig van de taal.

**Loops:**  
Er is een loop voor seconden, één voor minuten en één voor uren. Zoals je weet
zijn er 60 seconden in één minuut en 60 minuten in een uur. Tenslotte heeft een
dag 24 uur. De klok moet lopen van 00:00:00 tot 23:59:59. Daarna volgt er een
nieuwe dag die weer begint op 00:00:00.

**Functions**  
Maak gebruik van een functie die de klok naar de console print in het juiste
format: uu:mm:ss. Houd je **precies** aan dit format. Je zult de waarden van
uren, minuten en seconden moeten doorgeven aan die functie als parameters.

**Strings**  
Je zult er achter komen dat je daarvoor strings moet manipuleren zodanig dat je
**precies** dit format krijgt. Dit kan niet anders dan met expliciete conversie
van variabelen naar strings.  
**Tip**: Je zult strings aan elkaar moeten plakken (concatenation).

**Time object**  
Om een time object te kunnen gebruiken moet je een library importeren. Dat doe
je met het statement: import time  
Je gebruikt maar één element uit deze library; `time.sleep(s)`  
Waarbij de waarde van s 1 is. Hiermee pauzeert de uitvoering van het programma
ongeveer 1 seconde. (Al enig idee waar en waarom je dit moet doen? Probeer het
dan eerst maar eens zonder ...) Om deze functie te kunnen gebruiken, moet je de
time library importeren met `import time`

**Comments in de code** (commentaar begint met een \#)  
Gebruik commentaar in de code om duidelijk te maken:

-   Wat het programma doet

-   Welke input je vraagt en in welk formaat

-   Wat de functie doet

-   Welke uitvoer je wilt geven

## Leerdoelen

>   [ ] Ik kan met Python een functie aanspreken

>   [ ] Ik kan parameters doorgeven aan een functie

>   [ ] Ik kan loops gebruiken in PYTHON

>   [ ] Ik kan de uitvoering van een programma vertragen

>   [ ] Ik kan strings gebruiken om het juiste uitvoerformat te krijgen

>   [ ] Ik heb op correcte wijze een element uit de Python standaard library
>   toegepast

## Opdracht

Het programma bevat alle bovenstaande elementen in een logisch consistent
geheel. Het totale programma zal ongeveer 40 regels code groot zijn, inclusief
het commentaar.

De klok moet kunnen beginnen op een willekeurig tijdstip, zoals 27 minuten over
11 (ochtend of avond), kwart voor 8, etc. In andere woorden, je moet de klok
kunnen initialiseren. Dit doe je door beginwaarden op te nemen in het programma.
Door middel van invoer van de gebruiker.

## Eindresultaat

Het programma schrijft achtereenvolgens (één keer per seconde) een string naar
de console die er uit ziet als een klok. Het format moet precies uu:mm:ss zijn.
Dus de output is dan:  
`00:00:01`  
`00:00:02`  
`00:00:03` enzovoort, tot:  
`23:59:59`  
Hierbij zorg je dat de volgorde van uren, minuten en seconden klopt:  
bij elke 60e seconde komt er één minuut bij: na 00:00:59 komt 00:01:00  
bij elke 60 minuten kom er één uur bij: na 00:59:59 komt 01:00:00  
na 24 uur begint de klok weer opnieuw: na 23:59:59 komt dan 00:00:00

## Bronnen

Alle externe bronnen die je nodig hebt zijn in de vorige taken voorbijgekomen.

You are on your own!
